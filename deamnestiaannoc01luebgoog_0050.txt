40

esse putemus. Certe urbani eis auctoribu3‚ qui plura peccaverant,
hanc condicionem postulaverunt, et Pausanias ceterique Lacedaemo·
nii, qui aderant. libenter concesserunt, quia 'sic non plane amicos
deseruisse videbantur et sperare poterant Atticam hac condicione
in duas partes divisam debiliorem et Lacedaemoniis minus metuen-
dam fore. Neque exsulum ipsorum multum interesse potuit omnes
urbanos in urbe retineri, praesertim cum Eleusis nihilominus a tri·
gintaviris, eorumque amicis retineretur. Neque in Thrasybuli oratione,
quae apud Xenophontem legitur, est, quod huic rationi obloquatur,
quoniam apud eos urbanos contionatur, qui Eleusina non migrave-
runt et ita re vera sine ullo praesidio popularibus reversis traditi
sunt. Legati autem Thebani ad omnes urbanos conversi dicere
possunt (hell. 111 5,9): »ἐκεῖνοι (οἱ Λακεδαιμόνιοι) . . . παρέδοσαν ὑμᾶς
τῷ πλήθει( etc., quoniam et eorum interest quam maxime Lace·
daemoniis obtrectare et re vera etiam ei urbani, qui Eleusina se
contulerant, postea prorsus ab eis deserti populo sese dedere coacti
suut. Iusiurandum autem apud Andocidem traditum, ‘in quo haec
condicio non commemoratur, in ξ 6 iam diximus et in ἕ 19 demon-
strabimus ad hunc Xenophontis locum omnino non esse trahendum
Grossero autem ipsi ea. quae de hac enunciatione disputavit, non
' bene probata esse, ex eo elucet, quod ipse p. 10 dicit: »daun
hindert uns am Ende wenig die Worte εἰ δέ τινες... κατοικεῖν
nicht als einen Bedingungsparagraphen . . . . aufzufassem.

Quibus argumentis postquam satius demonstravimus hanc enun-
ciationem esse pacis condicionem, simul mihi licet ex his verbis
argumentum petere contra illam sententiam de amnestia simul cum
pace statuta, 'nam si condicionibus statutum esset amnestiam post
exsulum introitum omnibus iureiurando vovendam et sanciendam
esse, mirum sine dubio esset, si tali condicione addita eidem, qui
amnestiam statuissent, ostendissent se ipsos existimare multis urbanis
conducere amnestia non confidere. Sed si sola pax conciliata erat,
neque amnestia statuta omnes a poenis tutos reddiderat, bene haec
condicio addi potuit, et, ut supra (ἓ 6) exposuimuS, verisimile est
amnestiae loco eam additam esse. Neque minus e Thrasybuli
oratione ipsa optime colligi potest amnestiam pacis condicionibus
statutam non esse, neque enim, si statuta esset, recte diceret Lace·
daemonios sine praesidio urbanos exsulibus tradidisse, nam maximum

