43

iam vidit Wyttenbach et post Schneiderum fere omnes interpretes
et editores concedunt. Non enim intellegitur, quo verba »οἱ στρα-
τηγοί« referenda sint. Intellegebantur 'olim subiectum verbi κατέ-
βησαν, quam interpretationem secutus Scheibe 1.l. p. 135, quamquam
non dilucide exponit, quid sentiat, docere videtur duces solos in
arcem ascendisse, populum statim cum tribus illis milibus in Pycna
convenisse. Sed verba >oi δ’ ἐκ τοῦ Πειραιῶς ἀνελθόντες σὺν τοῖς
ὅπλοις (quae sunt-arma, non, ut Scheibe perperam docet, ἱερὰ σκεύη,
cf. Lysiam XIII 81 et quae Frohberger ad hunc locum de verbis
ἔθεντο τὰ ὅπλα( annotat) εἰς τὴν ἀκρόπολιν( satis comprobant omnes
exsules in arcem ascendisse, quos deinde in contione affuisse elucet
e Thrasybuli verbis· (ᾖ 42): »οὐ μέντοι γε ὑμᾶςι ete„ quibus appel-
lantur. Sequitur igitur, ut recte Curtius Ι. l. III p. 40 exponit, ut
exsules omnes cum ducibus descenderint in Pycna ad urbanos, nam
etiam hos in arce fuisse , ut Breitenbach ad hunc locum annotat,
neque traditum est neque verisimile. Quibus de causis verba »οἱ
στρατηγοί( ad »κατέβησανα trahi non possunt, neque cum sequentibus
possunt coniungi. Itaque quia, cur interpolata ea habeamuS, non
invenitur causa, verbum cum eis coniungendam excidisse oportet.
Quae lacuna optime expletur Cobeti coniectura, quam Kurz et alii
probaverunt: »ἐπεὶ δὲ κατέβησαν, [ἐκκλησίαν ἐποίησαν] οἱ στρατηγοῖς
Qua lectione omnes difficultates tolluntur, et quia verba κατέβησαν et
ἐποίησαν in easdem litteras excidunt, facile librario contingere potuit,
ut ab altero ad alterum aberraret.

Ne ipse eadem ratione, quam impugno, hoc loco uti cuiquam
videar, monendum mihi est Grosserum hic duas rationes diversas
confudisse. Multas invenisse sibi videtur res a Xenophonte narrataS,
omissas ab epitomatore, sed has omnes nisi eis rebuS, quae narran-
tur, comparatis invenire non potest. Hoc autem loco, si ipsa ver-
borum structura lacuna manifesta est, epitomator eam non admi·
sit, quippe qui non minus quam auctor ipse semper studeat plenas
et rectas sententias componere. Oportet igitur ipsum Grosserum
statuere ex epitome ipsa nonnulla verba excidisse, infelici autem
casu totam amnestiae decretae 'narrationem excidisse profecto ne ipse
quidem contendet, praesertim cum in ξ 43, ubi ‘vera amnestia nar-
ratur, nullo vestigio indicetur eam non esse nisi prioris repetitionem
et auctionem.

