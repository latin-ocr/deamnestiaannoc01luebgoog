82

 

‘hib’erent et ceteris ostenderent, non coactos sese pactos esse, sed
pactum urbi conducere censentes, Archino auctore lege lata decre-
verunt, siquis adversus amnestiam accusaretur, ut accusato liceret
exceptione, παραγραφῇ, uti, i. e. accusationem eo repellere, quod
demonstraret adversus amnestiam eam institutam esse, ut de hac
exceptione prius ageretur, is autem, qui exceptionem faceret, ante
accusatorem* loqueretur, qui in omnibus fere exceptionibus mos erat
(cf. Meier et Schoemann »att Prozess‹ p. 647), ut is, qui vinceretur,
epobeliarn i. e. sextam eius pecuniae, de qua agebatur, partem pen-
deret. Hac lege nisus is, qui hac Isocratis oratione -se defendit a
Callimachi accusatione, non causam dicit, sed novam exceptionis
causam instituit. Ex qua re satis elucet post Archini legem latam
nec non post amnestiam promulgatam hanc orationem habitam esse.
Quodsi qua-erimuS, quando illa lex lata sit, non est alius locuS, quo
eius mentio fiat, ex hac autem oratione certi quidquam erui non pot-
est. Hoc unum narrat orator: post reditum exsulum nonnullos cives
amnestiam laedere conatos esse eamque ob rem hanc legem latam esse,
sed quanto post lata sit, non dicit, quamquam cum Blassio II 196 cen-
sendum est non complures annos interiectos esse. Neque magis con·
stat, quantum temporis spatium inter hanc legem latam et orationem
habitam intercesserit. Initio¹ orationis orator narrat ante se neminem
talem exceptionis causam instituisse, qua ipsa de causa hanc Archini
legem exponit. Unde colligas paulo post illam legem latam hanc
causam actam esse. Attamen, praeterquam quod hanc legem, si paulo
antea lata esset, etiam iudicibus notam esse oportuit neque oratorem
tam diserte eam explicare necesse fuit, iam haec narratio ipsa ostendit
res vetustiores narrari. Quodsi mireris duobus vel pluribus annis
neminem hac lege nisum accusationem adversus amnestiam institutam
reppulisse, cum neminem accusatum esse vix verisimile sit, omnibus
huiusmodi causis perlustratis videbimus omnino neminem, quod sci·
amuS, hoc iure usum esse. Atque etiam alii orationis loci, imprimis
ξ 7 “-·1 1 et ξ 46, satis ostendunt longius temporis spatium post annum
403 praeterlapsum esse. Sed quonam anno habita sit, pro certo de-
monstrari non potest. Fieri potest, ut recte Starke et Blass annum
399 statuerint, sed vereor, ne probare non possint falso Benselerum
annum 397 sumpsisse.

Pluribus autem verbis nunc nobis demonstrandum est hanc

 

 

