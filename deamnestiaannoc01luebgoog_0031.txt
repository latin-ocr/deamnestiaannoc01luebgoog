21

 

legem esse latam, qua omnes iniuriae antea commissae oblivioni dan-
dae fuissent. Facit pro hac sententia Cornelius Nepos, qui l. l. di-
cit: »(Thrasybulus) legem tulit.... eamque illi oblivionis appella-
runt« Attamen aliis locis compluribus comparatis apparet non
accurate Nepotem dixisse »legem tulit«. Neque enim erat lex, νόμος,
sed plebiscitum, ψήφισμα, quod quomodo a lege differat, notissimum
est. Nam de lege praeter Nepotem nemo loquitur, de plebiscito
Valerius Maximus IV 1,4: »Plebis enim scitum interposuit«, Plutarchus
praee. pol. 814 B: »τὸ ψήφισμα τὸ τῆς ἀμνηστίας ἐπὶ τοῖς τριάκον·
ται, scholiastes alter ad Aristophanis Plut. 1146: »ψήφισμα wevra«,
Velleius Paterculus 11 58, 4: »decreti Atheniensium celeberrimi exem·
plumae. Sed ne haec quidem sententia probanda est. Sunt permulti ,
loci, qui ei obloquantur, apud eos scriptoreS, qui Nepoti, Plutarcho,
aliis posterioribus longe praeferendi sunt. Obloquuntur Xenophon
et JustinuS, qui iureiurando Athenienses obstrictos esse tradunt, id
quod cum plebiscito non convenit, obloquuntur etiam magis oratores,
qui plerumque amnestiam significant verbis »ὅρκοι καὶ συνθῆκαιι,
ut Lysias VI 39. 45, XIII 88—90, XXV 23. 28. 34, XXVI 16, Iso-
crates XVIII saepiuS, aut alterutro verb0. Cum haec verba semper
significare pactionem, cuiuscumque sit generiS‚ ex eis appareat, quae
excursu exposita huic capiti addidi, amnestiam pactionem fuisse ne·
cesse est. Fuit autem pactio exsulum et urbanorum, ut plerique loci
modo allati et alii ostendunt. ·Idem igitur fuit, quod fuerat pax Pau·
sania >auctore composita, quam eisdem verbis significari'potuisse con·
stat (cf. ξ 28). Hoc modo nova difficultas se offert, quae ratio .a-
mnestiae cum illa pace intercesserit. . Α

Cui quaestioni haec sunt respondenda, qua coniectura omnes
difficultateS, quas exstare vidimuS, tolluntur, et omnes loci bene
explicantur.

Priore pace statutum est, ut factiones reconciliatae pace inter
sese uterentur, et iureiurando sese esse usuros polliciti sunt, iurave-
runt fortasse in concordia se velle vivere, ὁμονοήσειν, quod saepissi-
me apud Graecos factum esse narrat Xenophon mem. IV 4, 16.
Attamen, praesertim cum rex Lacedaemoniorum summus et pacis et
condicionum auctor esset, quomodo civitas restituenda et concordia
servanda esset et optime servari posset, non satis erat provisum.
Quod cum modo cognovissent melius providendum esse (cf. para-

