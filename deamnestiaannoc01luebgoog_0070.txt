60

exstare‚ neque demonstrari, posse simul cum pace vel statim post
‘earn amnestiam promulgatam esse, si quaerimus, quibus causis com-
moti viri docti hanc sententiam protulerint, apud Mitfordium, Thirl·
wallium, Plassium, Groteum frustra quaerimuS, quia omnino senten-
tiam suam argumentis non firmant, sed exspectandum erat Grosserum
causas exponere, attamen hic quoque paene nos deserit. Nam ne
unum quidem locum habet, quo nitatur, sed a sua opinione exit.
Numquam, ut pag. 1 et 7 exponit, sibi persuadere potuit Athenien·
ses *eas reS, quae omnes ante exsulum reditum factae essent, oblivione
delere nonnullo tempore post reditum decrevisse. Et propter hanc
opinionem ei placet omnes locos, quibus amnestiae mentio fit, ex
sua ratione interpretari, quam rationem falsissimam esse omnes viri
docti, spero, boc capite demonstratum habebunt.

Sed nonne fortasse Grosseri sententia Athenienses non ausos
esse amnestia non decreta in unam civitatem sese denuo coniungere,
quam etiam illos Anglicanos in hunc errorem induxisse verisimile
est, aliquam habet verisimilitudinem? Certe optime fieri potuit, ut
duae factioneS, cum pacem componerent. omnes iniurias antea commis-
sas oblivione delere statuerent, et si scriptorum antiquorum testimo-
niis hoc traderetur, neque mihi neque ulli homini prudenti de hac
re· dubitare in mentem veniret. Quoniam vero multa sunt testimonia,
quae aperte ostendant hoc non esse factum, ne unum quidem, quod
ea sententia explicandum sit, nostrum est quaerere, quomodo sactum
sit, ut curn pace amnestia non coniungeretur. Cuius rei causas iam
supra (ξ 6) pluribus verbis exposui. Praeterquam autem quod
regis externi non magnopere interesse potuit civitati bene instituen-
dae diserte consulere, et quod omnibus urbaniS, qui sibi metuerent,
amnestiae loco Eleusina se conferre licebat, non est neglegendum
hanc primam fortasse fuisse huius modi amnestiam. Saepissime
enim legimus hanc aut illam civitatem Graecam factionibus et tumultu
agitatam esse, numquam vero amnestia promulgata pacem inter
factiones reconciliatam esse. Neque haec Atheniensium amnestia tan·
tum gloriae adipisci potuit, nisi singulare quid et inusitatum fuisset.-

