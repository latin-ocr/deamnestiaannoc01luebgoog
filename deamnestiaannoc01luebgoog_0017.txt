Praefatio

ξ 1. Quomodo bello Peloponnesiaco finito Athenienses a tri-
ginta tyrannis ex urbe expulsi patriam recuperaverint et rem publicam
denuo instituerint, oratione continua quamvis¹ breviter narrat Xenophon
sub finem alterius hellenicorum libri atque etiam brevius Justinus
(V Ιο)Ι et Cornelius Nepos (vita ThraS. 3) et brevissime Diodorus
(XIV 33, 6). Praeterea permultae singulae res commemorantur
apud Lysiam, Andocidem, Isocratem, alios, quibus Xenophontis narra-
tionem explere possumuS, sed si Xenophontis hellenica et Justini
historiae deessent, e ceteris fontibus res eo tempore gestas eruere et
recte componere difficillimum esset. Quam ob rem omneS, qui eius
temporis historiam narrant, semper ad Xenophontem oportet recurrere
eiusque narrationem sequi, quae mea quidem sententia indigna non
est, cui fidem habeamus et quam sequamur, id certe spero hac
dissertatione probaturum me esse res nobis tractandas recte a Xeno·
phonte narrari summaque earum momenta omnia recte indicari.

Priusquam vero ad rem ipsam transeam, brevissime exponendae
mihi sunt res antecedentes, quas narrans Xenophontem sequar.

Athenienses expulsi Thrasybulo duce Piraeeo potiti trigintavi·
rorum exercitum vicerant et duos e triginta, Critiam et Hippomachum,
interfecerant (Xen. hell. II 4, 10-19). Quibus factis in urbe ipsa
inter eos, in quibus trigintavirorum imperium nitebatur, dissensio orta'
est, -cum multi tyrannos porro sequi iam nollent. Quam ob rem
imperium eis abrogare constituerunt et decem alios praetores creare,
qui quamquam trigintaviris multo leniores erant, tamen et ipsi opti·
matium parti favebant neque ullo modo exsules in urbem recepturi
erant. Triginta autern Eleusina se contulerunt, quam urbem iam
antea trecentis Eleusiniis crudeliter interemptis sibi paraverant. ι Sic
igitur Attica tres factiones complectebatur: in Piraeeo erant exsule5‚

 

